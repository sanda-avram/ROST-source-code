E atât de întuneric în jur. Abia aștept să mă nasc!

M-am săturat să stau în casă. Abia aștept să ies în curte să mă joc!

Am învățat mai bine ca toți. Abia aștept să iau nota zece!

Sunt obosit și mă dor ochii de la citit. Abia aștept să vină vacanța!

Am văzut 2 mâini frumoase. Abia aștept să le țin în ale mele!

M-am înscris la școala de șoferi. Abia aștept să-mi iau carnetul!

M-am angajat. Abia aștept să-ncep lucrul!

Scrie atât de frumos! Abia aștept să citesc ce-a mai scris!

E atât de frumoasă. Sunt atât de îndrăgostit. Abia aștept să mă căsătoresc!

Am luat un credit. Abia aștept să ne mutăm în garsoniera nouă!

Sunt la maternitate. Abia aștept să-mi văd copilul!

Lucrez până seara târziu. Abia aștept să merg în concediu!

Am muncit mult pentru firma asta. Abia aștept să promovez!

N-o mai suport pe nevastă-mea. Abia aștept să plec în delegație cu noua colegă!

Am îmbătrânit. Abia aștept să ies la pensie!

Sunt bunic. Abia aștept să mă joc cu nepoții!

Nu mă simt bine deloc. Abia aștept să vină salvarea!

Sunt plin de durere. Nu mai pot! Abia aștept să mor!
